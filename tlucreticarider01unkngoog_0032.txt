12 1

, 406 naribus inveniunt intectas fronde quietes ‚
cum semel institerunt vestigia certa viai,
sic alid ex alio per te tute ipse videre
talibus in rebus poteris> caecasque latebras
insinuare omnis et verum protrahere inde.
410 quod si pigraris paulumve recesseris abre ‚
hoc tibi de plano possum promittere , Memmi:
usque adeo largis haustos e fontibus amnis
lingua meo suavis diti 'de pectore fundet,
ut verear ne tarda prius per membra senectus
415 serpat etin nobis vitai claustra resolvat,
quam tibi de quavis una re versibus omnis
argumentorum sit copia missa per auris.
Sed nunc ut repetam coeptum pertexere dictis ‚
omnis , ut est, igitur per se natura duabus
420 constitit in rebus: nam corpora sunt , et inane , .
haec in quo sita sunt et qua diversa moventur. ⁴ ’
corpus enim per se communis dedicat esse
sensus3 cui nisi prima fides fundata valebit,
haut erit occultis de rebus quo referentes '
425 confirmare animi quicquam ratione queamus.
tum porro locus ao spatium ‚ quod inane vocamus ‚
si nullum foret , haut usquam sita corpora possent
esse neque omnino quoquam diversa meare;
id quod iam supera tibi paulo ostendimus ante.
430 praeterea nil estquod possis dicere ab omni
corpore seiunctum secretumque esse ab inani,
quod quasi tertia sit numero natura reperta.

nam quodcumque erit, esse aliquid debebit id ipsum3

cui si tactus erit quamvis levis exiguusque ,

435 augmine vel grandi vel parvo denique , dum sit,
corporis augebit numerum summamque sequetur:
sin intactile erit , nulla de parte quod ullam
rem prohibere queat per se transire meantem ‚
scilicet ‚ hoc id erit, vacuum quod inane vocamus.

440 praeterea per se quod cumque erit, aut faciet quid
aut aliis fungi debebit agentibus ipsum ,
aut erit ut possint in eo res esse gerique:

-——-—--——

 

