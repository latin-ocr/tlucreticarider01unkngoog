V 129

qui ratione sua disturbent moenia mundi
120 praeclarumque velint caeli restinguere solem ‚
inmortalia mortali sermone notantes;
quae proculusque adeo divino a numine distent, ⁴
inque deum numero quae sint indigna videri,
notitiam potius praebere ut posse putentur
125 quid sit vitali motu sensuque remotum.
qnippe etenim non est, cum quovis corpore ut esse
posse animi natura putetur consiliumque;
’ sicut in aethere non arbor, non aequore salso
nubes esse queunt, neque pisces vivere in arvis ‚
130 nec cruor in lignis neque saxis sucus inesse.
certum ac dispositumst ubi quicquid crescat et insit.
sic animi natura nequit sine corpore oriri
sola neque a nervis et sanguine longiter esse.
quid si posset enim? multo prius ipsa animi vis
135 in capite aut umeris aut imis calcibus esse ’
posset, et innasci quavis in parte soleret
tandem in eodem homine atque in eodem vase manere.
quod quoniam nostro quoque constat corpore certum,
dispositumque videtur ubi esse et crescere possit
140 seorsum anima atque animus ‚ tanto magis infitiandum
totum posse extra corpus formamque animalem
putribus in glebis terrarum aut solis in igni
autin aqua durare aut altis aetheris oris.
haud igitur constant divino praedita sensu ,
145 quandoquidem nequeunt vitaliter esse animata.
Illud item non est ut possis credere , sedes
esse deum sanctas in mundi partibus ullis.
tenvis enim natura deum longeque remota
sensibus ab nostris animi vix mente videtur:
150 quae quoniam manuum tactum suffugit et ictum,
tactile nil nobis ‚quod sit contingere debet:
tangere enim non quit quod tangi non licet ipsum.
quare etiam sedes quoque nostris sedibus esse
dissimiles debent , tenuest si corpu' deorum;
155 quae tibi posterius largo sermone probabo,
dicere porro hominum causa voluisse parare
chnmms. ⁷ 9

