12 , Pnnsn 1v.

Praetegit. Ut mavis, da verba et decipe nervoS,
Si potes.4—· Egregium quum me vicinia dicat,
Non credam? -—· Viso si palles, improbe, nummo,
Si facis in penem quidquid tibi venit amarum,

Si puteal multa cautus vibice flagellas:

Nequiquam populo bibulas donaveris aures.
Respue, quod non es; tollat sua munera cerdo;
Tecum hahita: noris, quam sit tibi curta supellex.

 

SATIRA V.

Vatibus hic mos est, centum sibi poscere voces,
Centum ora et linguas optare in carmina centum,
Fabula seu moesto ponatur hianda tragoedo, .
Vulnera seu Parthi ducentis ab inguine ferrum. —
Quorsum haec? aut quantas robusti carminis offas
IngeriS, ut par sit centeno gutture niti?

Grande locuturi nebulas Helicone legunto,

Si quibus aut Procnes, aut si quibus olla Thyestae
Fervehit, saepe insulso coenanda Glyconi;

Tu neque anhelanti, coquitur dum massa camino,
Folle premis ventOS, nec clauso murmure raucus
Nescio quid tecum grave cornicaris inepte,

Nec stloppo tumidas intendis rumpere buccas,
Verba togae sequeris iunctura callidus acri,

Ore teres modico, pallentes radere mores

Doctus et ingenuo culpam defigere ludo.

Hinc trahe quae dicas, mensasque relinque Mycenis

Cum capite et' pedibuS, plebeiaque prandia noris. f-

Non equidem hoc studeo, bullatis ‘ut mihi nugis
Pagina turgescat, dare pondus idonea fumo.
Secreti loquimur: tibi nunc, hortante Camena,
Excutienda damus praecordia, quantaque nostrae
Pars tua sit, Cornute, animae, tibi, dulcis amice,
Ostendisse iuvat: pulsa, dinoscere cautus,

Quid solidum crepet et pictae tectoria linguae.

50

10

15

20

,²5

