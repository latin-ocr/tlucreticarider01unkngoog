1v 111

730 Centauros itaque et Scyllarum membra videmus,
Cerbereasque canum facies ‚ simulacraque eorum
quorum morte obita tellus amplectitur ossa;
omne genus quoniam passim simulacra feruntur,
partim sponte sua quae fiunt aere in ipso ‚

735 partim quae variis ab rebus cumque recedunt
et quae confiunt ex horum facta figuris.
nam certe ex vivo Centauri non fit imago .,
nulla fuit quoniam talis natura animalis:
verum ubi equi casu atque hominis convenit imago .,

740 haerescit facile extemplo, quod diximus ante ,
propter subtilem naturam et tenvia texta.
cetera de genere hoc eadem ratione creantur.
quae cum mobiliter summa levitate feruntur ,
ut prius ostendi, facile uno commovet ictu

745 quaelibet una animum nobis subtilis imago: -
tenvis enim mens est et mire mobilis ipsa.

Haec fieri ut memoro ‚ facile hinc cognoscere possis.
quatenus hoc simile est illi, quod mente videmus
atque oculis ‚ siniili lieri ratione necesse est.

750 nunc igitur quoniam docui me forte leonem
cernere per simulacra ‚ oculos quaecumque lacessunt,
scire licet mentem simili ratione moveri .,
per simulacra leonem et cetera quae videt aeque
nec minus atque oculi, nisi quod mage tenvia cernit.

755 nec ratione alia, cum somnus membra profudit,
mens animi vigilat, nisi quod simulacra lacessunt
haec eadem nostros animos quae cnm vigilamus ‚
usque adeo ‚ certe ut videamur cernere eum quem
rellicta vita iam mors et terra potitast.

760 hoc ideo fieri cogit natura , quod omnes
corporis offecti sensns per membra quiescunt
nec possunt falsum veris convincere rebus.
praeterea meminisse iacet languetque sopore ,
nec dissentit eum mortis letique potitum

765 iam pridem , quem mens vivom se cernere credit.
quod superest ., non est mirum simulacra moveri
bracchiaque in numerum iactare et cetera membra.

