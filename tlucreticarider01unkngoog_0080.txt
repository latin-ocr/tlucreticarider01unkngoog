60 11

1090 Quae bene cognita si teneas , natura videtur
libera continuo , dominis privata superbis ,
ipsa sua per se sponte omnia dis agere expers.
namrpro , sancta deum tranquilla pectora pace
quae placidum degunt aevom vitamque serenam ‚
1095 quis regere immensi summam, quis habere profundi
indu manu validas potis est moderanter habenas ‚
quis pariter caelos omnis convertere et omnis
ignibus aetheriis terras suffire feracis ‚
omnibus inve locis esse omnitempore praesto ‚
1100 nubibus ut tenebras faciat caelique serena
concutiat sonitu , tum fulmina mittat et aedis
saepe suas disturbet et in deserta recedens
saeviat, exercens telum ‚ quod saepe nocentes
praeterit exanimatque indiguos inque merentes? Π
1105 Multaque post mundi tempus genitale diemque
primigenum maris et terrae solisque coortum
addita corpora sunt extrinsecus , addita circum
semina, quae magnum iaculando contulit omne;
unde mare et terrae possent augescere, et unde
1110 appareret spatium caeli domus altaque tecta
tolleret a terris procul, et consurgeret aer.
nam sua cuique , locis ex omnibus ‚ omnia plagis
corpora distribuuntur et ad sua saecla recedunt,
umor ad umorem, terreno corpore terra
1115 crescit, et ignem ignes procudunt aeraque ae‘r,
donique ad extremam crescendi perfica finem
omnia perduxit rerum natura creatrix;
ut fit uhi nilo iam plus est quod datur intra
vitalis venas quam quod fluit atque recedit.
1120 omnibus his aetas debet consistere rebus:
hic natura suis refrenat viribus auctum.
nam quaecumque vides hilaro grandescere adauctu
paulatimque gradus aetatis scandere adultae ,
plura sibi adsumunt quam de se corpora mittunt,
1125 dum facile in venas cibus omnis inditur, et dum
Ι nonita sunt late dispersa, ut multa remittant
et plus dispendi faciant quam vescitur aetas. ’

 

