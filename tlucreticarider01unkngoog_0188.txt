164 vl

carmina , picturas ‚ et daedala signa polire ‚
1450 usus et impigrae simul experientia mentis

paulatim docuit pedetemtim progredientis,

sic unum quicquid paulatim protrahit aetas

in medium ratioque in luminis erigit oras:

namque alid ex alio clarescere conveniebat, ’
1455 artibus ad summum donec venere cacumen.

Τ. tucltlt'l'l cAltl

llll RERUM NATURA

LIBER SEXTUS.

 

Primae frugiparos fetus mortalibus aegris
dididerunt quondam praeclaro nomine Athenae ‚
et recreaverunt vitam legesque rogarunt,

et primae dederunt solacia dulcia vitae ‚

5 cum genuere virum tali cum corde repertum ‚
omnia veridico qui quondam ex ore profudit;
cuius ‚ et extincti, propter divina reperta
,divolgata vetus iam ad caelum gloria fertur.
nam cum vidit hic ad victum quae flagitat usus

10 omnia iam ferme mortalibus esse parata,
et ‚ proquam posset, vitam consistere tutam ‚
divitiis homines et honore et laude potentis
affluere atque bona gnatorum excellere fama ,
nec minus esse domi cuiquam tamen anxia corda ‚
15 atque anImi ingratis vitam vexare timore

,faustam atque infestis cogi saevire querellis,
intellegit ihi vitium vas efficere ipsum ‚
omniaque illius vitio corrumpier intus„

quae conlata foris , et commoda , cumque venitent:

 

