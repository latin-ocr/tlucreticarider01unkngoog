' 190 VI

principio terram sol excoquit et facit are ‚
at- glaciem dissolvit et altis montibus altas
extructasque nives radiis tabescere cogit:

965 denique cera liquefit in eius posta vapore.
ignes item liquidum facit aes aurumque resolvit,
at coria et carnem trahit et conducit in unum.
umor aquae porro ferrum condurat ab igni,
at coria et carnem mollit durata calore.

970 barbigeras oleaster eo iuvat usque capellas ‚
effluat ambrosiae quasi vere et nectari’ linctus3
qua nil est homini quod amariu’ frondeat esca.
denique amaracinum fugitat sus et timet omne
ungentum: nam saetigeris subus acre venenumst;

975 quod nos interdum tamquam recreare videtur.
at contra nohis caenum taeterrima cum sit
spurcities ‚ eadem subus haec iucunda videtur ‚

Α insatiabiliter toti ut volvantur ibidem.
Hoc 'etiam superest, ipsa quam dicere de re

980 adgredior quod dicendum prius esse videtur.
multa foramina cum variis sint reddita rebus ‚
dissimili inter se natura praedita debent
esse ct habere suam naturam quaeque viasque.
quippe etenim varii sensus animantibus insunt,

985 quorum quisque suam proprie rem percipit in se ·
nam penetrare alio sonitus alioque saporem
cernimus e suciS, alio nidoris odores.
praeterea manare aliud per saxa videtur ,
atque aliud lignis ‚ aliud transire per aurum ,

990 argentoque foras aliud vitroque meare:
nam fluere hac species , illac calor ire videtur ‚
atque aliis aliut citius transmittere eadem.
scilicet, id fieri cogit natura viarum
multimodis varians ‚ ut paulo ostendimus ante ,

995 propter dissimilem naturam textaque rerum.

 

 

Quapropter, bene ubi haec confirmata atque locata

omnia constiterint nobis praeposta parata ,
quod superest, facile hinc ratio reddetur , et omnis
causa patefiet, quae ferri pelliciat vim.

 

