106 IV

cum tuba depresso graviter sub murmure mugit 1
et reboat raucum regio cita barbara bombum ‚
545 et gelidis cycni nocte oris ex Heliconis
cum liquidam tollunt lugubri voce querellam. ,
Hasce igitur penitus voces cum corpore nostro ’
exprimimus rectoque foras emittimus ore,
mobilis articulat verborum daedala lingua ,
550 formaturaque labrorum pro parte figurat. ⁵
hoc ubi non longum spatiumst unde una profecta
perveniat vox quaeque ‚ necessest verba quoque ipsa
plane exaudiri discernique articulatim:
servat enim formaturam servatque figuram.
555 at si interpositum spatium sit longius aequo ‚
aera per multum confundi verba necessest
·et conturbari vocem ‚ dum transvolat auras.
ergo fit ‚ sonitum ut possis sentire, neque illam
internoscere ‚ verborum sententia quae sit:
560 usque adeo confusa venit vox inque pedita.
praeterea verbum saepe unum perciet auris
omnibus in populo ‚ missum praeconis ab ore.
in multas igitur voces vox una repente l
diffugit ‚ in privas quoniam se dividit auris ‚ '
565 obsignans formam verbi clarumque sonorem.
at quae pars vocum non auris incidit ipsas ‚
praeterlata perit frustra diffusa per auras:
pars , solidis adlisa ‚ locis reiecta sonorem
reddit et interdum frustratur imagine verbi.
570 quae bene cum videas ‚ rationem reddere possis
tute tibi atque aliis ‚ quo pacto per loca sola ·
saxa paris formas verborum ex ordine reddant,
palantis comites cum montis inter opacos
quaerimus et mag-na dispersos voce ciemus.
575 sex etiam aut septem loca vidi reddere voces ‚
unam cum iaceres: ita colles collibus ipsi
verba repulsantes iterabant docta referri.
haec loca capripedes satyros nymphasque ‘tenere .
finitimi fingunt ‚ et faunos 'esse locuntur,
⁶530 quorum noctivago strepitu ludoque iocanti

