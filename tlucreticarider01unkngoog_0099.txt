ΙΙΙ

625 nec ratione alia nosmet proponere nobis
possumus infernas animas Acherunte vagari.
pictores itaque et scriptorum saecla priora
sic animas introduxerunt sensibus auctas:
at neque sorsum oculi neque nares nec manus ipsa

79

630 esse potest animae , neque sorsum lingua neque aures:

haud igitur per se possunt sentire ‘neque esse.

Et quoniam toto sentimus corpore inesse
vitalem sensum et totum esse animale videmus ‚
si subito medium celeri praeciderit ictu

635 vis aliqua , ut sorsum partem secernat utramque ‚
dispertita procul dubio quoque vis animai
et discissa simul cum corpore dissicietur.
at quod scinditur et partis discedit in ullas ,
scilicet , aeternam sibi naturam abnuit esse.

640 falciferos memorant currus abscidere membra
saepe ita de subito permixta caede calentis,
ut tremere in terra videatur ab artubus id quod
decidit abscisum, cum mens tamen atque hominis vis
mobilitate mali non quit sentire dolorem:

645 et semel in pugnae studio quod dedita mens est ,
corpore reliquo pugnam caedesque petessit,
nec tenet amissam laevam cum tegmine saepe
inter equos abstraxe rotas falcesque rapaces ‚
nec cecidisse alius dextram, cnm scandit et instat.

650 inde alius conatur adempto surgere crure ‚
cum digitos agitat propter moribundus humi pes. -
et caput abscisum calido viventeque trunco
servat humi voltum vitalem oculosque patentis ‚
donec reliquias animai reddidit omnes.

655 quin etiam tibi si, lingua vibrante , minanti
serpentem cauda ‚ procero corpore utrimque, ⁴
sit libitum in multas partis discidere ferro ,
omnia iam sorsum cernes ancisa recenti
volnere tortari et terram conspargere tabo ,

660 ipsam seque retro partem petere ore priorem ‚
volneris ardenti ut morsu premat icta dolorem,
omnibus esse igitur totas dicemus in illis

