111

cum redeunt, fetusque ferunt variosque lepores ‚

1005 nec tamen explemur vitai fructibus umquam ,
hoc ‚ ut opinor, id est , aevo florente puellas
quod memorant laticem pertusum congerere in vas ‚
quod tamen expleri nulla ratione potestur.

Cerberus et Furiae iam vero , et lucis egenus

1010 Tartarus horriferos eructans faucibus aestus ‚
quid? neque sunt usquam nec possunt esse profecto:
sed metus in vita poenarum pro male factis
est insignibus insignis ‚ scelerisque luella ‚
carcer et horribilis de saxo iactu’ deorsum ‚

1015 verbera, carnifices , robur, pix, lammina, taedae3
quae tamen etsi absunt, at mens sibi , conscia factis ,
praemetuens adhibet stimulos terretque flagellis ,
nec videt interea qui terminus esse malorum
possit nec quae sit poenarum denique finis ‚

89

1020 atque eadem metuit magis haec ne iu morte gravescant.

hic Acherusia fit stultorum denique vita.
Hoc etiam tibi tute interdum dicere possis.
‘lumina sis oculis etiam bonus Ancu‘ reliquit3
qui melior multis quam tu fuit , improbe ‚ rebus.
1025 inde alii multi reges rerumque potentes
occiderunt , magnis qui gentibus imperitarunt.
ille quoque ipse , viam qui quondam per mare magnum
stravit iterque dedit legionibus ire per altum
ac pedibus salsas docuit superire lucunas
1030 et contemsit equis insultans murmura ponti,
lumine adempto animam moribundo corpore fudit.
Scipiadas, belli fulmen , Carthaginis horror,
ossa dedit terrae proinde ac famul infimus esset.
adde repertores doctrinarum atque leporum ,

1035 adde Heliconiadum comites; quorum unus Homerus „

sceptra potitus eadem aliis sopitu’ quietest.

denique Democritum postquam matura vetustas

admonuit memores motus languescere mentis ,

sponte sua leto caput obvius optulit ipse.
1040 ipse Epicurus iit decurso lumine vitae ‚

qui. genus humanum ingenio superavit et omnis

