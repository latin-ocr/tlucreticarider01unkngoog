158 s V

corripiunt divum percussi membra timore e
nequid ob admissum foede dictumve superbe
poenarum grave sit solvendi tempus adultum? ἢ
summa etiam cum vis violenti per mare venti
1225 induperatorem classis super aequora verrit
cum validis pariter legionibus atque elephantiS‚
non divom pacem votis adit ac prece quaesit
ventorum pavidus paces animasque secundas ,
neqquuam‚ quoniam violento turbine saepe
1230 correptus nilo fertur minus ad vada leti?
usque adeo res humanas vis abdita quaedam Ἴ
opterit, et pulchros fascis saevasque secures ‚
proculcare ac ludibrio sibi habere videtur.
denique sub pedibus tellus cum tota vacillat
1235 concussaeque cadunt urbes dubiaeque minantur,
quid mirum ‚ si se temnunt mortalia saecla
‚atque potestatis magnas mirasque relinquunt
in rebus viris divum, quae cuncta gubernent? ,
Quod superest, aes atque aurum ferrumque repertumst
1240 et simul argenti pondus plumbique potestas,
ignis ubi ingentis silvas ardore cremarat
montibus in magnis, seu caelo fulmIne misso ‚
sive quod inter se bellum silvestre gerentes
hostibus intulerant ignem formidinis ergo,
1245 sive quod inducti terrae bonitate volebant
pandere agros pinguis et pascua reddere rura ,
sive feras interlicere et ditescere praeda:
nam fovea atque igni prius est venarier ortum
quam saepire plagis saltum canibusque ciere. , ι
1250 quidquid id est ‚ quacumque e causa flammeus ardor

 

horribili sonitu silvas exederat altis

ab radicibus et terram percoxerat igni,
manabat venis ferventibus in loca terrae
concava conveniens argenti rivus et auri,

1255 aeris item et plumbi. quae cum concreta videbant
posterius claro in terra splendere colore, κ
tollebant nitido capti levique lepore,
et simili formata videbant esse figura

