90 , ιιι

restinxit, stellas exortus ut aetherius sol.
tuvero dubitabis „et indignabere obire?
mortua cui vita est prope iam vivo atque videnti,

1045 qui somno partem maiorem conteris aevi ,
et vigilans stertis nec somnia cernere cessas,
sollicitamque geris cassa formidine mentem,
nec reperire potes tibi quid sit saepe mali, cnm ·
ebrius urgeris multis miser undique curis

1050 atque animi incerto fluitans errore vagaris)

Si possent homines , proinde ac sentire videntur
pondus inesse animo , quod 33 gravitate fatiget,
e quibus id liat causis quoque noscere et unde
tanta mali tamquam moles in pectore constet,

1055 haut ita vitam agerent, ut nunc plerumque videmus
quid sibi quisque velit nescire , et quaerere semper
commutare locum, quasi onus deponere possit.
exit saepe foras magnis ex aedibus ille ,.
esse domi quem pertaesumst, subitoque revertit,

1060 quippe foris nilo melius qui sentiat esse.
currit agens mannos ad villam praecipitanter ,
auxilium tectIs quasi ferre ardentibus instans:
oscitat extemplo , tetigit cum limina villae ,
aut abit in somnum gravis atque oblivia quaerit,

1065 aut etiam properans urbem petit atque revisit.

hoc se quisque modo fugit: at quom , scilicet, ut lit,

effugere haut potis est, ingratis haeret et odit
propterea, morbi quia causam non tenet aeger;
quam bene si videat, iam rebus quisque relictis
1070 naturam primum studeat cognoscere rerum ,
temporis aeterni quoniam , non unius borae ,
ambigitur status , in quo sit mortalibus omnis
aetas , post mortem quae restat cumque manenda.
Denique tanto opere in dubiis trepidare periclis
1075 quae mala nos subigit vitai tanta cupido?
certa quidem finis vitae mortalibus adstat,
nec devitari letum pote, quin obeamus.
praeterea versamur ibidem atque insumus usque
nec nova vivendo procuditur ulla voluptas:

ὤ

——-·-··-·‘

