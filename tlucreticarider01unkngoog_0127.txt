1v 107

adfirmant volgo taciturna silentia rumpi,
chordarumque sonos fieri, dulcisque querellas ‚
tibia quas fundit digitis pulsata canentum,
et genus agricolum late sentiscere ‚ quom Pan
585 pinea semiferi capitis velamina quassans ·
unco saepe labro calamos percurrit hiantis ‚
fistula silvestrem ne cesset fundere musam.
cetera de genere hoc monstra ac portenta loquontur ‚
ne loca deserta ab divis quoque forte putentur
590 sola tenere. ideo iactant miracula dictis ‚
aut aliqua ratione alia ducuntur, ut omne
humanum genus est avidum nimi' miraclorum.
Quod superest, non estmirandum qua ratione ,
per loca quae nequeunt oculi res cernere apertas ,
595 haec loca per voces veniant aurisque lacessant,
conloquium clausis foribus quo saepe videmus;
nimirum ‚ quia vox per flexa foramina rerum
incolumis transire potest, simulacra renutant:
perscinduntur enim ‚ nisi recta foramina tranant,
600 qualia sunt vitri, species qua travolat omnis.
praeterea partis in cunctas dividitur vox ‚
ex aliis aliae quoniam gignuntur, ubi una
dissiluit semel in multas exorta , quasi ignis
saepe solet scintilla suos se spargere in ignis.
605 ergo replentur loca vocibus abdita retro
omnia quae circum subsunt sonituque cientur.
at simulacra viis derectis omnia tendunt
ut sunt missa semel; quapropter cernere nemo
saepem ultra potis est ‚ at voces accipere extra.
610 et tamen ipsa quoque haec ‚ dum transit clausa domorum, <
vox optunditur atque auris confusa penetrat .,
et sonitum potius quam verba audire videmur.
Nec, qui sentimus sucum ‚ lingua atque palatum
plusculum habent in se rationis plus operaeve.
615 principio sucum sentimus in ore ‚ cibum cum
mandendo exprimimus ‚ ceu plenam spongiam aquai
siquis forte manu premere ac siccare coepit.
inde quod exprImimus per caulas omne palati

