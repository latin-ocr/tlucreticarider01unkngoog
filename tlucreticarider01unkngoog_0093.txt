m

et dominantior ad vitam quam vis animai.
nam sine mente animoque nequit residere per artus
temporis exiguam partem pars ulla animai,
400 sed comes insequiturfacile et discedit in auras
et gelidos artus in leti frigore linquit.
at manet in vita cui mens animusque remansit.
quamvis est circum caesis lacer undique membris
truncus, adempta anima circum membrisque remota
405 vivit et aerias vitalis suscipit auras:
si non omnimodis , at magna parte animai
privatus , tamen in vita cunctatur et haeret;
· nt ‚ lacerato oculo circum si pupula mansit
incolumis ‚ stat cernundi vivata potestas ‚
410 dum modo ne totum corrumpas luminis orbem ,
et circum caedas aciem solamque relinquas:
[id quoque enim sine pernicie non fiet eorum]
at si tantula pars oculi media illa peresa est,
occidit extemplo lumen tenebraeque secuntur.
415 [incolumis 'quamvis alioqui splendidus orbis]
hoc anima atque animus vincti sunt foedere semper.
Nunc age ‚ nativos animantibus et mortalis
esse animos animasque levis ut noscere possis ‚
conquisita diu dulcique reperta labore

420 perpetua pergam disponere carmina vita.
tu fac utrumque nni subiungas nomen eorum ‚
atque animam verbi causa cum dicere pergam ‚
mortalem esse docens ‚ animum quoque dicere credas ‚
quatenus est unum inter se coniunctaque res est.

425 principio quoniam tenuem constare minutis
corporibus docui multoque minoribus esse
principiis factam quam liquidus umor aquai ·
aut nebula aut fumus ‚ iam longe mobilitate
praestat et a tenui causa magis icta movetur.

430 [quippe ubi imaginibus fumi nebulaeque movetur]
quod genus est, somnis sopiti ubi cernimus alte
exhalare vaporem altaria ferreque fumum.

[nam procul hinc dubio nobis simulacra geruntur}
nunc igitur quoniam quassatis undique vasis

73

