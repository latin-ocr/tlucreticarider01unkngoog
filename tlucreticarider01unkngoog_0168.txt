146 - v

765 quod radios Interrumpat lumenque profusum?
et tamen ipsa suo si fulgit luna nitore ‚
cur nequeat certa mundi languescere parte ‚ '
dum loca luminibus propriis inimica per exit?
Quod superest ,quoniam magni per caerula mundi
770 qua fieri quicquid posset ratione resolvi, ·
solis uti varios cursus lunaeque meatus
noscere possemus quae vis et causa cieret,
quove modo possent offecto lumine obire
et neque opinantis tenebris obducere terras ,
775 cum quasi conivent et aperto lumine rursum
omnia convisunt clara loca candida luce ‚
nunc redeo ad mundi novitatem et mollia terrae
arva ‚ novo fetu quid primum in luminis oras
. tollere et incertis crerint committere ventis. ὁ
780 Principio genus herbarum viridemque nitorem
terra dedit circum collis camposque per omnis ,
florida fulserunt viridanti prata colore ‚
arboribusque datumst variis exinde per auras
crescendi magnum inmissis certamen habenis.
785 ut pluma atque pili primum saetaeque creantur
quadripedum membris et corpore pennipotentum,
sic nova tum tellus herbas virgultaque primum
sustulit, inde loci mortalia saecla creavit
multa modis multis varia ratione coorta.
790 nam neque de caelo cecidisse animalia possunt,
nec terrestria de salsis exisse lacunis:
linquitur ut merito maternum nomen adepta
terra sit, e terra quoniam sunt cuncta creata.
multaque nunc etiam existunt animalia terris ‚
795 imbribus et calido solis concreta vapore;
quo minus est mirum , si tum sunt plura coorta
et maiora ‚ nova tellure atque aethere adulta.
principio genus alituum variaeque volucres
ova relinquebant exclusae tempore verno ‚
800 folliculos ut nunc teretis aestate cicadae
lincunt sponte sua victum vitamque petentes,
tum tibi terra dedit passim mortalia saecla.

 

 

 

