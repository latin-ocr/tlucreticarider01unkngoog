sATmA v. - 13

His ego centenas ausim deposcere voces, ‘

Ut, quantum mihi te sinuoso in pectore fixi,

Voce traham pura, totumque hoc verba resignent

Quod latet arcana non enarrabile libra.

Quum primum pavido custos mihi purpura cessit, 3ο-

Bullaque succinctis Laribus donata pependit;

Quum blandi comites totaque impune Subura

Permisit sparsisse oculos iam candidus umbo:

Quumque iter ambiguum est et vitae nescius error

Deducit trepidas ramosa iu compita mentes, 35

Me tibi supposui: teneros tu suscipis annos

Socratico, cornute, sinu; tum fallere sollers

Apposita intortos extendit regula mores,

Et premitur ratione animus vincique laborat, ·

Artificemque tuo ducit sub pollice vultum. 40

Tecum etenim longos memini consumere soles,

Et tecum primas epulis decerpere noctes:

Unum opus et requiem pariter disponimus ambo,

Atque verecunda laxamus seria mensa.

Non equidem hoc dubites, amborum foedere certo 45

Consentire dies et ab uno sidere duci:

Nostra vel aequali suspendit tempora Libra

Parca tenax veri, seu nata fidelihus hora

Dividit in Geminos concordia fata duorum,

Saturnumque gravem nostro Iove frangimus una: 50

Nescio quod, certe est quod me tibi temperat astrum.
Mille hominum species et rerum discolor usus3

¹ - Velle suum cuique est, nec voto vivitur uno.

Mercibus hic Italis mutat sub sole recenti

Rugosum piper et pallentis grana cumini, 55
Hic satur irriguo mavult turgescere somno:

Hic ‚campo indulget; hunc alea decoquit; ille

In Venerem putris: sed quum lapidosa cheragra

. Fregerit articuloS‚ veteris ramalia fagi, ,
Tunc crassos transisse dies lucemque palustrem 60
Et sibi iam seri vitam ingemuere relictam.

At te nocturnis iuvat impallescere chartis:

Cultor enim iuvenum purgatas inseris aures

