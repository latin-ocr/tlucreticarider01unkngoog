1

inter se , validis facere id cogentibus austris ‚
900 donec flammai fulserunt flore coortu.'
scilicet, et non est lignis tamen insitus ignis,
verum semina sunt ardoris multa, terendo
quae cum confluxere ‚ creant incendia silvis:
quod si facta foret silvis abscondita flamma ‚
905 non possent ullum tempus celarier ignes ‚
conficerent volgo silvas , arbusta cremarent.
iamne vides igitur, paulo quod diximus ante ‚
permagni referre eadem primordia saepe
cum quibus et quali positura contineantur
910 et quos inter se dent motus accipiantque,
atque eadem paulo inter se mutata creare
ignes et lignum? quo pacto verba quoque ipsa
inter se paulo mutatis sunt elementis ‚
cum ligna atque ignes distinctavoce notemus.
915 denique iam quae cumque in rebus cernis apertis
si fieri non posse putas, quin materiai
’ corpora consimili natura praedita fingas ‚
hac ratione tibi pereunt primordia rerum:
fiet uti risu tremulo concussa cachinnent
920 et lacrimis salsis umectent ora genasque.
Nunc age ‚ qnod super est cognosce et clarius audi.
nec me animi fallit quam sint obscura: sed acri
percussit thyrso laudis spes magna meum cor
et simul incussit suavem mi in pectus amorem
925 musarum, quo nunc instinctus mente vigenti
avia Pieridum peragro loca nullius ante
trita solo. iuvat integros accedere fontis
atque haurire ,iuvatque novos decerpere flores
insignemque meo capiti petere inde coronam,
930 unde prius nulli velarint tempora musae ; ’
primum quod magnis doceo de rebus et artis
religionum animum nodis exsolvere pergo ,
deinde quod obscura de re tam lucida pango
carmina ‚ musaeo contingens cuncta lepore.
935 id quoque enim non ab nulla ratione videtur:
sed veluti pueris absinthia taetra medentes

