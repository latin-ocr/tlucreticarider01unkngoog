32 ’ Π

praesertim eum tempestas adridet et anni
tempora conspergunt viridantis floribus herbas
nec calidae citius decedunt corpore febreS,

35 textilibus si in picturis ostroque rubenti
iactet-is ,quam si in plebeia veste cubandum est.
quapropter quoniam nil nostro in corpore gazae
proficiunt neque nobilitas nec gloria regni,
quod superest, animo quoque nil prodesse putandum;

40 sinon forte tuas legiones per loca campi
fervere cum videas , belli simulacra cientis ,
subsidiis magnis hastatis constabilitas ,
ornatas armis pariter pariterque animatas ,
fervere cum videas classem lateque vagari ,
his tibi tum rebus timefactae religiones

45 effugiunt *animo pavide , mortisque timores
tum vacuum pectus lincunt curaque solutum.
quod si ridicula haec ludibriaque esse videmus ,
re veraque metus hominum curaeque sequaces
nec metuunt sonitus armorum nec fera tela ,

50 audacterque inter reges rerumque potentis
versantur, neque fulgorem reverentur ab auro
nec clarum vestis splendorem purpureai,
quid dubitas quin omni’ sit haec‘ rationi‘ potestas?
omnis cum in tenebris praesertim vita laboret:

55 nam veluti pueri trepidant atque omnia caecis
in tenebris metuunt, sic nos in luce timemus
interdum, nilo quae sunt metuenda magis quam
quae pueri in tenebris pavitant linguntque futura.
hunc igitur terrorem animi tenebrasque necessest

60 non radii solis neque lucida tela diei
discutiant, sed naturae species ratioque.

Nunc age , quo motu genitalia materiai
, corpora res varias gignant genitasque resolvant,

. et qua vi facere id cogantur, quaeque sit ollis

65 reddita mobilitas magnum per inane meandi,
expediam: tute dietis praebere memento
nam certe non inter se stipata cohaeret
materies , quoniam minui rem quamque videmus ,

