126 V

nemo , ut opinor, erit mortali corpore cretus.

nam si, ut ipsa petit maiestas cognita rerum ‚
dicendum est, deus ille fuit ‚ deus ‚ inclyte Memmi ‚
qui princeps vitae rationem invenit eam quae

10 nunc appellatur sapientia, quique per artem
fluctibus e tantis vitam tantisque tenebris
in tam tranquillo et tam clara luce locavit.
confer enim divina aliorum antiqua reperta.
namque Ceres fertur fruges Liberque liquoris

15 vitigeni laticem mortalibus instituisse ,
cum tamen his posset sine rebus vita manere ,
ut fama est aliquas etiam nunc vivere gentis:
athene non' poterat sine puro pectore vivi;
quo magis hic merito nobis deus esse videtur ‚

20 ex quo nunc etiam per magnas didita gentis
dulcia permulcent animos solacia vitae.

Herculis antistare autem si facta putabis ,
longius a vera multo ratione ferere.
quid Nemeaeus enim nobis nunc magnus hiatus

25 ille leonis obesset et horrens Arcadius sus?
denique quid Cretae taurus Lernaeaque pestis
hydra venenatis posset vallata colubris?
quidve tripectora tergemini vis Geryonai
et Diomedis equi spirantes naribus ignem ,

30 Thracam Bistoniasque plagas atque Ismara propter,
tanto opere officerent nobis Stymphala colentes?
aureaque Hesperidum servans fulgentia mala ‚
asper, acerba tuens , immani corpore serpens
arboris amplexus stirpem quid denique obesset

35 propter Atlanteum litus pelagoque severa ,
quo neque noster adit quisquam nec barbarus audet?
cetera de genere hoc quae sunt portenta perempta ‚
si non victa forent, quid tandem viva nocerent?
nil ‚ 'ut opinor: ita ad satiatem terra ferarum

40 nunc etiam scatit et trepido terrore repleta est
per nemora ac montes mag-nos silvasque profundas 3
quae loca vitandi plerumque est nostra potestas.

 

