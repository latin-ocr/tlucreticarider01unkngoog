Ο

vl

f

aerumnabile erat, quod ubi se quisque videbat
implicitum morbo , morti damnatus ut esset,

1230 deficiens animo maesto cum corde iacebat,
funera respectans animam amittebat ibidem.
quippe etenim nullo cessabant tempore apisci
ex aliis alios avidi contagia morbi,
lanigeras tamquam pecudes et bucera saecla.

1235 idque vel m primis cumulabat funere funus.
nam quicumque suos fug-itabant visere ad aegros ,
vitai nimium cupidos mortisque timentis
poenibat paulo post turpi morte malaque,
desertos .‚ opis expertis , incuria mactanti.

1240 qui fuerant autem praesto ‚ contagibus ibant
atque labore ‚ pudor quem tum cogebat obire
blandaque lassorum vox mixta voce querellae.
optimus hoc leti genus ergo quisque subibat.
incomitata rapi cernebant funera vasta .‚

1245 inque aliis alium populum sepelire suorum
certantes. lacrimis lassi luctuque redibant:
inde bonam partemin lectum maerore dabantur.
nec poterat quisquam reperiri, quem neque morbus
nec mors nec luctus temptaret tempore talei.

1250 Praeterea iam pastor et armentarius omnis
et robustus item curvi moderator aratri
languebat, penitusquecasa contrusa iacebant
corpora paupertate et morbo dedita morti.
exanimis pueris super exanimata parentum

1255 corpora nonnumquam posses retroque videre
matribus et patribus natos super edere vitam.
nec minimam partem ex agris maeroris in urbem
confluxit labes, quem contulit agricolarum
copia conveniens ex omni morbida parte.

1260 omnia conplebant loca tectaque; quo magis aestu
confertos ita acervatim mors accumulabat.
multa siti protracta viam per proque voluta -
corpora silanos ad aquarum strata iacebant
interclusa anima nimia ab dulcedine aquarum ,

1265 multaque per populi passim loca prompta viasque

197

