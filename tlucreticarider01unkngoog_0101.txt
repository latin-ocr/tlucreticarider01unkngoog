111 81

ι ιιι cibus ‚ in membra atque artus cum diditur omnis ,-
disperit atque aliam naturam sufficit ex se ‚
Δ sic anima atque animus quamvis integra recens in
corpus eunt ‚ tamen in manando dissoluuntur,

705 dum quasi per caulas omnis diduntur iu artus
particulae quibus haec animi natura creatur ‚
quae nuuc in nostro dominatur corpore nata
ex illa quae tum periit partita per artus.
quapropter neque natali privata videtur

710 esse die natura animae nec funeris expers,

Semina praeterea linquontur , necne ‚ animai
corpore in exanimo? quod si lincuntur et insunt,
haut erit ut merito inmortalis possit haberi ‚
partibus amissis quoniam libata recessit:

715 sin ita sinceris membris ablata profugit,
ut nullas partis in corpore liquerit ex se ‚
unde cadavera rancenti iam viscere vermes
expirant , atque unde animantum copia tanta
exos et exanguis tumidos perfluctuat artus?

720 quod si forte animas extrinsecus insinuari
vermibus et privas in corpora posse venire
credis ‚ nec reputas cur milia multa animarum
conveniant unde una recesserit, hoc tamen estut
quaerendum videatur et in discrimen agendum ,

725 utrum tandem animae venentur semina quaeque
vermiculorum ipsaeque sibi fabricentur ubi sint,
an quasi corporibus perfectis insinuentur.
at neque cur faciant ipsae quareve laborent
dicere suppeditat. neque enim ‚ sine corpore cum sunt,

730 sollicitae volitant morbis alguque fameque:
corpus enim magis his vitiis adfine laborat,
et mala multa animus contagibu' fungitur eius.
sed tamen his esto quamvis facere utile'corpus
cui subeant: at qua possint via nulla videtur.

735 haut igitur faciunt animae sibi corpora et artus.
nec *tamen est quidum perfectis insinuentur
corporibus: neque enim poterunt suptiliter esse
conexae ‚ neque cousensus contagia fient.

Lucnmms 6

