Q

lv 121

1110 cum sibi quid cupiant ipsi contingere quaerunt ‚
nec reperire malum id possunt quae machina vincat.
usque adeo incerti tabescunt volnere caeco.

Adde quod absumunt viris pereuntque labore ,
adde quod alterius sub nutu degitur aetas.

1115 labitur interea res et Babylonica fiunt,
languent officia atque aegrotat fama vacillans,
argentum et pulchra in pedibus Sicyonia rident,
scilicet ‚ et grandes viridi cum luce zmaragdi
auro includuntur ‚ teriturque thalassina vestis

1120 adsidue et Veneris sudorem exercita potat.
et bene parta patrum fiunt anademata , mitrae ‚
interdum in pallam atque -l- alidensia Ciaque vertunt.
eximia veste et victu convivia ‚ lychni,
pocula crebra, unguenta, coronae, serta, parantur,

1125 nequiquam ‚ quoniam medio de fonte leporum
surgit amari aliquid, quod in ipsis floribus angat,
aut cum conscius ipse animus se forte remordet
desidiose agere aetatem lustrisque perire ‚
aut quod in ambiguo verbum iaculata reliquit,

1130 quod cupido adfixum cordi vivescit ut·ignis ‚
aut nimium iactare oculos aliumve tueri
quod putat in voltuque videt vestigia risus.

Atque in amore mala haec proprio summeque secundo
inveniuntur: in adverso vero atque inopi sunt ‚

1135 prendere quae possis oculorum lumine operto ‚
innumerabilia; ut melius vigilare sit ante ,
qua docui ratione ‚ cavereque ne inliciatis.

κ nam vitare ‚ plagas in amoris ne iaciamur‚
non ita difficile est quam captum retibus ipsis

1140 exire et validos Veneris perrumpere nodos.
et tamen implicitus quoque possis inque peditus
effugere infestum, nisi tute tibi obvius obstes
ct praetermittas animi vitia omnia primum
aut quae corpori’ sunt eius ‚ si quam petis ac vis.

1145 nam faciunt homines plerumque cupidine caeci
et tribuunt ea quae non sunt his commoda vere.
multimodis igitur pravas turpisque videmus

