11

et validi silices, ac duri robora ferri,
150 aeraque quae claustris restantia vociferantur.
illa quidem debent e levibus atque rutundis
esse magis, fluvido quae corpore liquida constant.
namque papaveris haustus itemst facilis quasi aquarum
nec retinentur enim inter se glomeramina quaeque ‚
455 et procursus item proclive volubilis exstat. ⁸
omnia postremo quae puncto tempore cernis
diffugere, ut fumum nebulas flammasque, necessest,
si minus omnibu' sunt e levibus atque rutundis ,
at non esse tamen perplexis indupedita ,
460 pungere uti possint corpus penetrareque sese ,
nec tamen haerere inter se quod cumque videmus
ventis esse datum , facile ut cognoscere possis
non e perplexis sed acutis esse elementis.
sed quod amara vides eadem quae fluvida constant,
465 sudor uti maris est, minime mirabile debet
nam quod fluvidus est, e levibus atque rutundis
est, et squalida sunt illis admixta doloris
corpora. nec tamen haec retineri hamata necessumst:
scilicet esse globosa tamen, cum squalida constent,
470 provolvi simul ut possint et laedere sensus.
et quo mixta putes magis aspera levibus esse
principiis, unde est Neptuni corpus acerbum,
est ratio secernendi seorsumque videndi:
linquit enim supera taetri primordia viri
475 umor dulcis, uhi per terras crebrius idem
percolatur, utin foveam fluat ac mansuescat,
aspera 'quo magis in terris haerescere possint.
Quod quoniam docui ,pergam conectere rem quae
ex hoc apta fldem ducat ,primordia rerum =
480 linita variare figurarum ratione.
quod sinon ita sit, rursum iam semina quaedam
esse infinito debebunt corporis auctu.
namque eadem nnius cuiusvis in brevitate
corporis inter se multum variare lig-urae
485 non possunt. fac enim minimis e partibus esse

