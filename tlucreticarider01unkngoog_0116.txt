‘'-

96 . 1v*

multa modis multis in cunctas undique partis;
quandoquidem speculum quocumque obvertimus oris
165 res sibi respondent simili forma atque colore.
Η Praeterea modo cum fuerit liquidissima caeli
tempestas ‚ perquam subito fit turbida foede ‚
undique uti tenebras omnis Acherunta rearis
liquisse et magnas caeli complesse cavernas.
170 usque adeo taetra nimborum nocte coorta
inpendent atrae formidinis ora superne;
quorum quantula pars sit imago dicere nemost
qui possit, nequeeam rationem reddere dictis ,
in quem quaeque locum diverso momine tendat. Η Ι
175 Nunc age, quam celeri motu simulacra ferantur,
et quae mobilitas ollis tranantibus auras
reddita sit, longo spatio ut brevis hora teratur,
suavidicis potius quam multis versibus edam;
parvus ut est cycni melior canor ‚ ille gruum quam
180 clamor in aetheriis dispersus nubibus austri. Ο
principio persaepe levis res atque minutis
corporibus factas celeris licet esse videre. -
in quo iam genere est solis lux et vapor eius ¹
propterea quia sunt e primis facta minutis ‚
185 quae quasi cuduntur perque aeris intervallum
non dubitant transire sequenti concita plaga ⁴
perque volare mare ac terras caelumque rigare: 1
suppeditatur enim confestim lumine lumen ‚
et quasi protelo stimulatur fulgere fulgur.
190 quapropter simulacra pari ratione necesse est
inmemorabile per spatium transcurrere posse
temporis in puncto ‚ primum quod parvola causa
· est procul a tergo quae provehat atque propellat,
deinde quod usque adeo textura praedita rara
195 mittuntur, facile ut quasvis penetrare queant res
et quasi permanare per aeris intervallum.
praeterea si quae penitus corpuscula rerum
ex altoque foras mittuntur, solis uti lux
ac vapor, haec puncto cernuntur lapsa diei
200 per totum caeli spatium diffundere sese.

