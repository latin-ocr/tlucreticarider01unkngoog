112 IV

nam fit ut in somnis facerehoc videatur imago:
quippe ‚ ubi prima perit alioque est altera nata

770 inde statu ‚ prior hic gestum mutasse videtur„
scilicet, id fieri celeri ratione putandumst:
tanta est mobilitas et rerum copia tanta ,
tantaque sensibili quovis est tempore in uno
copia particularum , ut possit suppeditare.

775 Η Multaque in his rebus quaeruntur , multaque nobis
clarandumst , plane si res exponere avemus.
quaeritur in primis quare ‚ quod cuique libido
venerit, extemplo mens cogitet eius id ipsum.
anne voluntatem nostram simulacra tuentur ,

780 et simul ac volumus nobis occurrit imago ,
si mare ‚ si terrain cordest ‚ si denique caelum?
conventus hominum , pompam ‚ convivia, pugnas ,
omnia sub verbone creat natura paratque?
cum praesertim aliis eadem in regione locoque

785 longe dissimilis animus res cogitet omnis.
quid porro , in numerum procedere cum simulacra
cernimus in somnis et mollia membra movere ,
mollia , mobiliter cum alternis bracchia mittunt
et referunt oculis gestum pede convenienti?

790 scilicet , arte madent simulacra et docta vagantur,
nocturno facere ut possint intempore ludos.
an magis illud erit verum? quia tempore in uno .
[consentimus id est cum vox emittitur una]
tempora multa latent, ratio quae comperit esse ‚

795 propterea fit uti quovis in tempore quaeque
praesto sint simulacra locis in quisque parata.
[tanta est mobilitas et rerum copia tanta
hoc ubi prima perit alioque est altera nata
inde statu prior hic gestum mutasse videtur]

800 et quia tenvia sunt, nisi se contendit, acute'
cernere non potis est animus: proinde omnia quae sunt
praeterea pereunt, nisi si quae ad se ipse paravit.
ipse parat sese porro ‚ speratque futurum
ut videat quod consequitur rem quamque: fit ergo.

805 nonne vides oculos etiam ‚ cum tenvia quae sunt

