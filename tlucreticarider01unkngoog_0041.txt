1

corporibus faciunt, neque pausam stare fragori ,
nec prorsum in rebus minimum consistere quiequam:
cum videamus id extremum cuiusque cacumen
750 esse quod ad sensus nostros minimum esse videtur ,
conicere ut possis ex hoc , quae cernere non quis ·
extremum quod habent ‚ minimum consistere prorsum.
huc accedit uti, quoniam primordia rerum
mollia constituunt, quae nos nativa videmus
755 esse et mortali cum corpore , funditus usque
debeat ad nilum iam rerum summa reverti
de niloque renata vigescere copia rerum; “
quorum utrumque quid a vero iam distet habebis.
deinde inimica modis multis sunt atque veneno
760 ipsa sibi inter se3 quare aut congressa peribunt,
aut ita diffugient ut tempestate coacta
fulmina diffugere atque imbris ventosque videmus,
Denique quattuor ex rebus si cuncta creantur
atque in eas rursum res omnia dissoluuntur,
765 qui magis illa queunt rerum primordia dici
quam contra res illorum retroque putari?
alternis gignuntur enim mutantque colorem
et totam inter se naturam tempore ab omni.
770 sin ita forte putas ignis terraeque coire
corpus et aerias auras roremque liquoris ,
nil in concilio naturam ut mutet eorum ,
nulla tibi exiliis poterit res esse creata ‚
non animans ‚ non exanimo cum corpore ‚ ut arbos:
775 quippe suam quicque in coetu variantis acervi
naturam ostendet, mixtusque videbitur aer
cum terra simul atque ardor cum rore manere.
at primordia gignundis in rebu’ necessest
naturam clandestinam caecamque adhibere;
780 emineat ne quid , quod contra pugnet et obstet
quo minus esse queat proprie quodcumque creatur.
Quin etiam repetunt a caelo atque ignibus eius ,
et primum faciunt' ignem se vertere in auras
aeris, hinc imbrem gigni, terramque creari
785 ex imbri ‚retroque a terra cuncta reverti,

,ει

