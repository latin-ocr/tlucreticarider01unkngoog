150 'V

propterea quia quae de terris nunc quoque abundant
herbarum genera ac fruges arbustaque laeta ·
nontamen inter se possunt complexa creari,

920 sed vis quaeque suo ritu procedit, et omnes
foedere naturae certo discrimina servant.

At genus humanum multo suit illud in arvis
durius ‚ ut decuit, tellus quod dura creasset,
et maioribus et solidis magis ossibus intus

925 fundatum, validis aptum per viscera nervis ,
nec facile ex aestu nec frigore quod caperetur,
nec novitate cibi nec labi eorporis ulla.
multaque per caelum solis volventia lustra

Α volgivago vitam tractabant more ferarum.
930 nec robustus erat curvi moderator aratri
- quisquam, nec scibat ferro molirier arva
nec nova defodere in terram virgulta neque altis
arboribus veteres decidere falcibu’ ramos.
quod sol atque imbres dederant, quod terra crearat

935 sponte sua, satis id placabat pectora donum.
glandiferas inter curabant corpora quercus
plerumque: et quae nunc hiberno tempore cernis
arbita puniceo fieri matura colore ‚
plurima tum tellus etiam maiora ferebat.

940 multaque praeterea novitas tum florida mundi
pabula dura tulit, miseris mortalibus ampla.
at sedare sitim fluvii sontesque vocabant,
ut nunc montibus e magnis decursus aquai
clarigitat late sitientia saecla ferarum.

945 denique nota vagi silvestria templa tenebant
nympharum, quibus e scibant umori' fluenta
lubrica proluvie larga lavere umida saxa ‚
umida saxa , super viridi stillantia musco ‚
et partim plano scatere atque erumpere eampo,

950 necdum res igni scibant tractare neque uti‘
pellibus et spoliis corpus vestire ferarum ,
sed nemora atque cavos montis silvasque colehmu .
et frutices inter condebant squalida membra ,
verbera ventorum vitare imbrisque coacti.

 

