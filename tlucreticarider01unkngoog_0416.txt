64 CATVLLI · [LXXXIII.

Mule, nihil sentis„ si nostri oblita taceret,
Sana esset: nunc quod gannit et obloquitur,

5 Non solum meminit, sed quae multo acrior est res
Iratast. Hoc est, uritur et coquitur.

 

LXXX IIII.

Chommoda dicebat, si quando commoda vellet
Dicere, et insidias Arrius hinsidiaS‚
Et tum mirifice sperabat se esse locutum,
Cum quantum poterat dixerat hinsidiaS.
ὅ Cred0‚ sic mater, sic Liber avonculus eius,
Sic maternus avos dixerat atque avia.
Hoc misso in Syriam requierant omnibus aures: ¹
Audibant eadem haec leniter et leviter,
Nec sibi postilla metuebant talia verba,
10 Cum subito adfertur nuntius horribilis,
Ionios fluctus, postquam illuc Arrius isset,
Iam non Ionios esse, sed Hionios,

 

LXXXV.

Odi et amo. quare id faciam, fortasse requiriS.
Nescio, sed fieri sentio et excrucior.

 

 

LXXXVI. j

Quintia formosast multis , mihi candida, longa,
Rectast. haec ego sic singula confiteor, 4
Totum illud formosa nego: nam nulla venustae, ,
Nulla in tam magnost corpore mica salis.
5 Lesbia formosast, quae cum pulcherrima totast,
Tum omnibus una omnes surripuit Veneres,

 

LXXXVII.

Nulla potest mulier tantum se dicere amatam
Vere, quantum a me Lesbia amata mea’S.

 

