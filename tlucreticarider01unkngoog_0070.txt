 

50 11

710 scilicet ‚ id certa lieri ratione necessust.
nam sua cuique cibis ex omnibus intus in artus
corpora discedunt conexaque convenientis
efficiunt motus: at contra aliena videmus
reicere in terras naturam ‚ multaque caecis

715 corporibus fugiunt e corpore ‚ percita plagis ‚
quae neque conecti quoquam potuere neque in se
vitalis motus consentire atque imitari.
sed ne forte putes animalia sola teneri
legibus hisce ‚ eadem ratio disterminat omne.

720 nam veluti tota natura dissimiles sunt
inter se genitae res quaeque , ita quamque necessest
dissimili constare figura principiorum3
non quo multa parum simili sint praedita forma ‚
sed quia non volgo paria omnibus omnia constent:

725 semina cum porro distent, differre necessust
intervalla, vias ‚ conexus , pondera, plagas ,
concursus ‚ motus; quae non animalia solum
corpora seiungunt, sed terras ac mare totum
secernunt caelumque a terris omne retentant.

730 N unc age dicta meo dulci quaesita labore
percipe , ne forte haec albis ex alba rearis
principiis esse, ante oculos quae candida cernis ‚
aut ea quae nigrant nigro de semine nata:
nive alium quemvis , quo sunt inbuta colore ‚

735 propterea gerere hunc credas ‚ quod materiai
corpora consimili sint eius tincta colore:
nullus enim color est omnino materiai
corporibus ‚ neque par rebus neque denique dispar.
in quae corpora si nullus tibi forte videtur

740 posse animi iniectus lieri ‚ procul avius erras.
nam cum caecigeni‚ solis qui lumina numquam
dispexere , tamen cognoscant corpora tactu , ’
scire licet nostrae quoque menti corpora posse
vorti in notitiam nullo circum lita fuco.

745 denique nosipsi caecis quaecumque tenebris
tangimus, haud ullo sentimus tincta colore.
quod quoniam vinco lieri ‚ nunc esse docebo

