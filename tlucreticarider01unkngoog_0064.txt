44 ΙΙ

corpora prima tribus, vel paulo pluribus· auge:
- nempe ubi eas partis unius corporis omnis ‚

summa atque ima locans, transmutans dextera laevis ,

omnimodis expertus eris, quam quisque det ordo

490 formai speciem totius corporis eius ‚
quod superest, si forte voles variare figuras ‚
addendum partis alias erit. inde sequetur ‚
adsimili ratione alias ut postulet ordo ,
si tu forte voles etiam variare figuras.

495 ergo formarum novitatem corporis augmen
subsequitur. quare non est ut credere possis
esse infinitis distantia semina fonnis ,
ne quaedam cogas inmani maximitate
esse, supra quod iam docui non posseprobari.

2 500 iam tibi barbaricae vestes Meliboeaque fulgens
purpura Thessalico concharum tacta colore
caudaque pavonum 'ridenti imbuta lepore
caeca novo rerum superata colore iacerent
et contemptus odor smyrnae mellisque sapores ,

505 et cycnea mele Phoebeaque daedala chordis
carmina consimili ratione oppressa silerent:
namque aliis aliud praestantius exoraretur. .
cedere item retro possent in deteriores
omnia sic partis , ut diximus in melioris:

510 namque aliis aliud retro quoque taetrius esset
naribus auribus atque oculis orisque sapori.
quae quoniam non sunt ‚ sed rebus reddita certa
finis utrimque tenet summam , fateare necessest
materiem quoque finitis differre liguris.

515 denique ab ignibus ad gelidas iter usque pruinas
finitumst retroque pari ratione remensumst.
ambit enim calor ac frigus , mediique tepores
interutraque iacent explentes ordine summam:
ergo linita distant ratione creata,

520 ancipiti quoniam mucroni utrimque notantur,
hinc flammis illinc rigidis intesta pruinis.

ΙΙ Quod quoniam docui , pergam conectere rem quae

ex boc apta fidem ducat ‚primordia rerum ‚

