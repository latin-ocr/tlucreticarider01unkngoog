64 . 111

convenit adversisque in rebus noscere qui sit.
nam verae yoces tum demum pectore ab imo
eliciuntur ‚ et eripitur persona , manet res.
denique avarities et honorum caeca cupido,

60 quae miseros homines cogunt transcendere fines
iuris et interdum socios scelerum atque ministros
noctes atque dies niti praestante labore
ad summas emergere opes , haec vulnera vitae
non minimam partem mortis formidine aluntur.

65 turpis enim ferme contemptus et acris egestas
semota ab dulci vita stabilique videntur
et quasi iam leti portas cunctarier ante;
unde homines dum se falso terrore coactis
effugisse volunt longe ‚ longeque remosse ‚

70 sanguine civili rem conflant divitiasque
conduplicant avidi, caedem caede accumulantes ,
crudeles gaudent in tristi funere fratris .,
et consanguineum mensas odere timentque.
consimili ratione ab eodem saepe timore

75 macerat invidia. ante oculos illum esse potentem ‚
illum aspectari , claro qui incedit honore ‚
ipsi se in tenebris volvi caenoque queruntur.
intereunt partim statuarum· et nominis ergo.
et saepe usque adeo ‚ mortis formidine , vitae

80 percipit humanos odium lucisque videndae ,
ut sihi consciscant maerenti pectore letum,
obliti fontem curarum hunc esse timorem,
hunc vexare pudorem , hunc vincula amicitiai
rumpere et in summa pietatem evertere clade:

85 nam iam saepe homines patriam carosque parentis
prodiderunt, vitare Acherusia templa petentes.
nam veluti pueri trepidant atque omnia caecis
intenebris metuunt, sic nos in luce timemus
interdum , nilo quae sunt metuenda magis quam

90 quae pueri in tenebris pavitant linguntque futura.
hunc igitur terrorem aliimi tenebrasque necessest
non radii solis neque lucida tela diei
discutiant, sed naturae species ratioque.

 

 

 

