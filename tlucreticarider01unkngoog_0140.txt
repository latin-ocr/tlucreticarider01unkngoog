118 lv

discutere et corpus de terra corripere instant
proinde quasi ignotas facies atque ora tuantur.
et quo quaeque magis sunt aspera seminiorum ‚
tam magis in somnis cadem saevire necessust:

1000 at variae fugiunt volucres pinnisque repente
sollicitant divom nocturno tempore lucos ,
accipitres somno in leni si proelia pugnas
edere sunt persectantes visaeque volantes.
porro hominum mentes ‚ maguis qui mortibus edunt

1005 magna ‚ itidem saepe in somnis faciuntque gerantque,
reges expugnant, capiuntur, proelia miscent,
tollunt clamorem ‚ quasi si iugulentur ibidem.
multi depugnant gemitusque doloribus edunt,
et quasi pantherae morsu saevive leonis

1010 mandantur magnis clamoribus omnia complent.
multi de magnis per somnum rehu’ loquuntur ‚
indicioque sui facti persaepe fuere.
multi mortem obeunt. multi, de montibus altis
ut qui praecipitent ad terram corpore toto ‚

1015 emerguntur, etex somno quasi mentibu’ capti-
vix ad se redeunt, permoti corporis aestu.
flumen item sitiens aut fontem propter amoenum
adsidet et totum prope faucibus occupat amnem.
puri saepe lacum propter si ac dolia curta

1020 somno devincti credunt se extollere vestem ‚
totius umorem saccatum corpori' fundunt,
cum Babylonica magnifico splendore rigantur.
turn quibus aetatis freta primitus insinuatur
semen, ubi ipsa dies membris matura creavit,

1025 conveniunt simulacra foris e corpore quodam,
nuntia praeclari voltus pulchrique coloris ‚
qui ciet inritans loca turgida semine multo ‚
ut quasi transactis saepe omnibu' rebu’ profundant
fluminis ingentis fluctus vestemque cruentent.

1030 Sollicitatur id in nobis ‚ quod diximus ante ,
semen ‚ adulta aetas cum primum roborat artus.
namque alias aliud res commovet atque lacessit:
ex homine humanum semen ciet una hominis vis.

 

 

