192 V 1

scilicet: ille eodem fertur, quo praecipitavit
iam semel et partem in vacuam conamina sumpsit.
1040 Fit quoque ut a lapide hoc ferri natura recedat
Interdum , fugere atque sequi consueta vicissim.
exultare etiam Samothracia ferrea vidi ³
et ramenta simul ferri furere intus ahenis
in 'scaphiis ‚ lapis hic Magnes cum subditus esset: ·
1045 usque adeo fugere ab saxo gestire videtur.
aere interposito discordia tanta creatur
propterea quia , nimirum , prius aestus uhi aeris
praecepit ferrique vias possedit apertas ‚
posterior lapidis venit aestus et omnia plena
1050 invenit in ferro , neque hahet qua tranet ut ante:
cogitur offensare igitur pulsareque fluctu
ferrea texta suo; quo pacto respuit ab se
atque per aes agitat, sine eo quod saepe resorbet.
⁸ Illud in his rebus mirari mitte , quod aestus
1055 non valet e ’lapide hoc alias impellere item res.
pondere enim fretae partim stant3 quod genus aurum
et partim raro quia sunt cum corpore, ut aestus
pervolet intactus, nequeunt inpellier usquam:
lignea materies in quo genere esse videtur.
1060 interutraque igitur ferri natura locata
aeris ubi accepit quaedam corpuscula, tum fit,
inpellant ut eam Magnesia flumine saxa.
nec tamen haec ita sunt aliarum rerum aliena,
ut mihi multa parum genere ex hoc suppeditentur,
1065 quae memorare queam inter singillariter apta.
saxa vides primum sola colescere calce.
glutine materies taurino iungitur uno ,
ut vitio venae tabularum saepius hiscant
quam laxare queant compages taurea vincla.
1070 vitigeni latices aquai fontibus audent
misceri ‚ cum pix nequeat gravis et leve clivom.
purpureusque colos conchyli iungitur uno
corpore cum lanae , dirimi qui non queat usquam;
non si Neptuni fluctu renovare operam des 2
1075 non , mare si totum velit eluere omnibus undis

 

