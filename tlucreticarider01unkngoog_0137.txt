IV 115

id quod providet, illius rei constat imago.
ergo animus cum sese ita commovet ut velit ire
inque gredi , ferit extemplo quae in corpore toto ‚

885 per membra atque artus ‚ animai dissita vis est:
et facilest factu ‚ quoniam coniuncta tenetur.
inde ea proporro corpus ferit , atque ita tota
paulatim moles protruditur atque movetur.
praeterea tum rarescit quoque corpus , et aer ‚

890 scilicet ‚ ut debet qui semper mobilis extat,
per patefacta venit penetratque foramina largus ,
et dispargitur ad partis ita quasque minutas
corporis. hic igitur rebus fit utrimque duabus ,
aeque id ut ac navis velis ventoque feratur.

895 nec tamen illud in his rebus mirabile constat,
tantula quod tantum corpus corpuscula possunt
contorquere et onus totum convertere nostruin:
quippe etenim ventus suptili corpore tenvis
trudit agens magnam magno molimine navem ,

900 et manus una regit quantovis impete euntem
atque gubernaclum contorquet quolibet unum ,
multaque , per trocleas et tympana, pondera magna
commovet atque levi sustollit machina nisu.

Nunc quibus ille modis somnus per membra quietem

905 inriget atque animi curas e pectore solvat,
suavidicis potius quam multis versibus edam;
parvus ut est cycni melior canor, ille gruum quam
clamor in aetheriis dispersus nubibus austri. ²
tu mihi da tenuis aures animumque sagacem ,

910 ne fieri negites quae dicam posse , retroque ’
vera repulsanti discedas pectore dicta ‚

’ tutemet in culpa cum sis neque cernere possis.
principio somnus fit uhi, est distracta per artus
vis animae partimque foras eiecta recessit

915 et partim contrusa magis concessit in altum:
dissoluuntur enim tum demum membra fluuntque.
nam dubium non est , animai quin opera sit
sensus hic in nobis ‚ quem cum sopor inpedit esse ‚

tum nobis animam perturbatam esse putandumst*

