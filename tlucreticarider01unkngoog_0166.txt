144 V

'propter signiferi posituram'totius orbis

690 obliqui, terras et caelum lumine lustrans
annua sol in quo concludit tempora serpens ,
ut ratio declarat eorum qui loca caeli
omnia dispositis signis ornata notarunt⁴
aut quia crassior est certis in partibus aer ‚

695 sub terris ideo tremulum iubar haesitat ignis
nec penetrare potest facile atque emergere ad ortus:
propterea noctes hiberno tempore longae
cessant, dum veniat radiatum insigne diei.
aut etiam , quia sic alternis partibus anni

700 tardius et citius consuerunt confluere ignes , '
qui faciunt solem certa desurgere parte
propterea‘ fit uti videantur dicere verum.

Luna potest solis radiis percussa nitere ‚
inque dies magis id lumen convertere nobis

705 ad speciem , quantum solis secedit ab orbi,
donique eum contra pleno bene lumine fulsit
atque oriens obitus eius super edita vidit:
inde minutatim retro quasi condere lumen
debet item, quanto propius iam solis ad ignem

710 labitur ex alia signorum parte per orbem 3,
ut faciunt, lunam qui fingunt esse pilai
consimilem cursusque viam sub sole tenere.
est etiam quare proprio cum lumine possit
volvier et varias splendoris reddere formas:

715 corpus enim licet esse aliud, quod fertur et uua
labitur omnimodis occursans officiensque‚
nec potis est cerni, quia cassum lumine fertur.
versarique potest, globus ut sit forte pilai
dimidia ex parti candenti lumine tinctus ‚

720 versandoque globum variantis edere formas ‚
donique eam partem, quaecumque est ignibus aucta,
ad speciem vertit nobis oculosque patentis:

ἦ inde minutatim retro contorquet et aufert
luciferam partem glomeraminis atque pilai;

725 ut Babylonica Chaldaeum doctrina refutans
astrologorum artem contra convincere tendit, l

 

