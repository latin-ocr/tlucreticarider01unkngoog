58 ’ , 11

cum quibus et quali sint ordine quaeque locata.

1015 [namque eadem caelum mare terras flumina solem
significant eadem fruges arbusta animantis]
sinon omnia sunt, at multo maxima pars est
consimilis: verum positura discrepitant res.
sic ipsis in rebus item iam materiai

1020 [intervalla vias conexus pondera plagas]
concursus motus ordo positura figurae
cum permutantur, mutari res quoque debent.

Nunc animum nobis adhibe veram ad rationem.
nam tibi vementer nova res molitur ad auris

1025 accidere et nova se species ostendere rerum.
sed neque tam facilis res ulla est, quin ea primum
difficilis magis ad credendum constet, itemque
nil adeo magnum neque tam mirabile quicquain .,
quod non paulatim mittant mirarier omnes,

1030 suspicite caeli clarum purumque colorem ‚
quaeque in se cohibet, palantia sidera passim ‚
lunamque et solis praeclara luce nitorem; A
omnia quae nunc si primum mortalibus essent
ex inproviso visu subiecta repente ,

1035 qnid magis his rebus poterat mirabile dici ‚
autminus ante quod auderent fore credere gentes?
nil, ut opinor: ita haec species miranda fuisset.
quam tibi iam nemo , fessus satiate videndi,
suspicere in caeli dignatur lucida templa!

1040 desine quapropter novitate exterritus ipsa
expuere ex animo rationem ‚ sed magis acri
iudicio perpende, etsi tibi vera videntur,
dede manus , aut, si falsum est , accingere contra.
quaerit enim rationem animus , cum summa loci sit

1045 infinita foris haec extra moenia mundi ,
quid sit ibi porro ‚ quo prospicere usque velit mens
atque animi iactus liber quo pervolet ipse.

Principio nohis in cunctas undique partis
et latere ex utroque supra supterque per omne

1050 nulla est finis; uti docui, res ipsaque per se

vociferatur, et elucet natura profundi.

 

 

