SArmA 111. , 7

Praecipui sunto sitque illis aurea barba.

Aurum vasa Numae Saturniaque impulit aera,
Vestalesque urnas et Tuscum fictile mutat. 60
Ο curvae in terris animae et coelestium inanes!

Quid iuvat, hos templis nostros immittere mores,

Et bona dis ex hac scelerata ducere pulpa?

Haec sibi corrupto casiam dissolvit olivo,

Haec Calabrum coxit vitiato murice vellus, 65
Haec baccam conchae rasisse et stringere venas
Ferventis massae crudo de pulvere iussit.

Peccat et haec, peccat: vitio tamen utitur; at· vos
Dicite, pontifices‚-in sancto quid facit aurum?

Nempe hoc quod Veneri donatae a virgine pupae. 70
Quin damus id superis, de magna quod dare lance

Non possit magni Messallae lippa propago:

compositum ius fasque animi, sanctosque recessus
Mentis, et incoctum generoso pectus honesto.

Haec cedo ut admoveam templis, et farre litabo. 75

 

sATIRA 111.

Nempe haec assidue? iam clarum mane fenestras

Intrat et angustas extendit lumine rimas:

' Stertimus indomitum quod despumare Falernum!
Sufficiat, quinta dum linea tangitur umbra.

En quidffis? —- Siccae insana canicula messes 5
. Iam du m coquit et patula pecus omne sub ulmo est„
Unus ait comitum. -. Verumne? itane? ocius adsit

Huc aliquis! nemon'? —- Turgescit vitrea bilis:
Findor— ut Arcadiae pecuaria rudere dicas.

Iam liber et positis bicolor membrana capillis lo
Inque manus chartae nodosaque venit arundo.

Tunc querimur, crassus calamo quod pendeat humor,
Nigra quod infusa vanescat sepia lympba;

Dilutas querimur geminet quod fistula guttas.

Ο miser inque dies ultra miser, hucine rerum 15

