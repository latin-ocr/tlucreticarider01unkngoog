sATmA 1v. 11

Fert animus calidae fecisse silentia turbae
Maiestate manus. Quid deinde loquere? Quirites,
Hoc, puta, non iustum est, illud male, rectius illud.
Scis etenim iustum gemina suspendere lance 10
Ancipitis librae; rectum discernis, ubi inter
Curva subit, vel quum fallit pede regula var0,
Et potis es nigrum vitio praefi'gere theta?
Quin tu igitur, summa nequiquam pelle decorusu
Ante diem blando caudam iactare popello , 15
Desinis, Anticyras melior sorbere meracas!
Quae tibi summa boni est? uncta vixisse patella
Semper et assiduo curata cuticula sole?
Exspecta, haud aliud respondeat haec anus. Ι nunc:
Dinomaches eqo sum, suffla, sum candidus —- esto; 20
Dum ne deterius sapiat pannucia Baucis,
Quum bene discincto cantaverit ocima vernae.

Ut nemo in sese temptat descendere, nemo,
Sed praecedenti spectatur mantica tergo!
Quaesieris: Nostin' Vettidi praediaY— Cuius?— 26
Dives arat Curibus quantum non milvus oberrat. -·
Hunc ais, hunc dis iratis genioque sinistro,
Qui, quandoque iugum pertusa ad compita figit,
Seriolae veterem metuens deradere limum
Ingemit: hoc bene sit! tunicatum cum sale mordens 30
Caepe, et farratam pueris plaudentibus ollam
Pannosam faecem morientis sorbet aceti?—
At si unctus cesses et figas in cute solem,
Est prope te ignotus, cubito qui tangat et acre
Despuat: 1ιί mores, penemque arcanaque lumbi 35
Runcantem popu-lo marcentes pandere vulvas!
Tu quum maxillis balanatum gausape pectas,
Inguinibus quare detonsus gurgulio exstat?
Quinque palaestritae licet haec plantaria vellant,
Elixasque nates labefactent forcipe adunca, 40
Non tamen ista filix ullo mansuescit aratro.
Caedimus, inque vicem praebemus crura sagittis.
- Vivitur hoc pacto; sic novimus. Ilia subter
Caecum vulnus habes; sed lato balteus auro

