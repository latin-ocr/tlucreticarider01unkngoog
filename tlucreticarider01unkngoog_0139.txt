IV

et divisior inter se ac distractior actus.
Et quo quisque fere studio devinctus adhaeret,

‘³60 aut quibus m rebus multum sumus ante morati
atque in ea ratione fuit contenta magis mens ‚
in somnis eadem plerumque videmur obire;
causidici causas agere et componere leges ‚
induperatores pugnare ac proelia obire ‚

965 nautae contractum cum ventis degere bellum ‚
nos agere hoc autem et naturam quaerere rerum
semper ct inventam patriis exponere chartis.
cetera sic studia atque artes plerumque videntur
in somnis animos hominum frustrata tenere.

970 et quicumque dies multos ex ordine ludis
adsiduas dederunt operas ‚ plerumque videmus ,
cum iam destiterunt ea sensibus usurpare ,
relicuas tamen esse vias in mente patentis ‚
qua possint eadem rerum simulacra venire:

975 per multos itaque illa dies eadem obversantur
ante oculos , etiam vigilantes ut videantur
cernere saltantis et mollia membra moventis .,
et citharae liquidum carmen chordasque loquentis
⁴auribus accipere ‚ et consessum cernere eundem

980 scenaique simul varios splendere decores.
usque adeo magni refert studium atque voluptas ‚
et quibus in rebus consuerint esse operati
non homines solum sed vero animalia cuncta
quippe videbis equos fortis, cum membra iacebunt,

985 in somnis sudare tamen spirareque semper
et quasi de palma summas contendere viris
aut quasi carceribus patefactis ......
venantumque canes in molli saepe quiete
iactant crura tamen subito vocesque repente

990 mittunt et crebro redducunt naribus auras ,
ut vestigia si teneant inventa ferarum ‚
expergefactique secuntur inania saepe ’
cervorum simulacra ‚ fugae quasi dedita cernant,
donec discussis redeant erroribus ad se.

995 at consueta domi catulorum blanda propago

117

