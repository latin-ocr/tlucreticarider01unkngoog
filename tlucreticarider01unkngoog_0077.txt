11

scilicet, et risu tremulo concussa cachinnant

et lacrimis spargunt rorantibus ora genasque ,

multaque de rerum mixtura dicere callent,

et sibi proporro quae sint primordia quaerunt;

980 quandoquidem totis mortalibus adsimulata
ipsa quoque ex aliis dehent constare elementis,
inde alia ex aliis , nusquam consistere ut ausis:
quippe sequar, quodcumque loqui ridereque dices
et sapere , ex aliis eadem haec facientibus ut sit.

985 quod si delira haec furiosaque cernimus esse ,
et ridere potest non ex ridentibu’ factus ‚
et sapere et doctis rationem reddere dictis
non ex seminibus sapientibus atque disertis ,
qui minus esse queant ea quae sentire videmus

990 seminibus permixta carentibus undique sensu?

Denique caelesti sumus omnes semine oriundi:
omnibus ille idem pater est, unde alma liquentis
umoris guttas mater cum terra recepit,
feta parit nitidas fruges arbustaque laeta

995 et genus humanum ‚ parit omnia saecla ferarum ,
pabula cum praebet , quibus omnes corpora pascunt
et dulcem ducunt vitam prolemque propag-arm
quapropter merito maternum nomen adepta est.
cedit item retro , de terra quod fuit ante ,

1000 in terras , et quod missumst ex aetheris oris ,

id rursum caeli rellatum templa receptant.
nec sic interemit mors res ‚ ut materiai
corpora conficiat, sed coetum dissupat ollis:
inde aliis aliud coniungitur , et fit'ut omnes

1005 res ita convertant formas mutentque colores
et capiant sensus et puncto tempore reddant,
ut noscas referre eadem primordia rerum
cum quibus et quali positura contineantur
et quos inter se dent motus accipiantque ‚

1010 neve putes aeterna penes residere potesse
corpora prima , quod in cunctis fluitare videmus
rebus et interdum nasci subitoque perire.

Η Quin etiam refert nostris in versibus ipsis

57

