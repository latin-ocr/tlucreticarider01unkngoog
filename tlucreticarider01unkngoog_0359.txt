xm]

LIBER. 7

Sive qua septemgeminus colorat ·
Aequora Nilus ,

Sive trans altas graqietur Alpes, ·

Caesaris visens mommenta magni, ιο ,

Gallicum Rhenum, horribile aequor ulti·
mosque Britannos ,

Omnia haec, quaecumque feret voluntas

Caelitum, temptare simul parati,

Pauca nuntiate meae puellae 15
Non bona dicta.

Gum suis vivat valeatque moechis,

Quos simul conplexa tenet trecentos,

Nullum amans vere, sed identidem omnium
Ilia rumpens: 20

N ec meum respectet, ut ante, amorem,

Qui illius culpa cecidit velut prati

Vltimi flos ‚ praeter eunte postquam
Tactus aratrost.

ΧΠ.

Marrucine Asini, manu sinistra

Non belle uteris in ioco atque vino=
Tollis lintea neglegentiorum.

Hoc salsum esse putas? fugit te, inepte:

Quamvis sordida res et invenustast. ὅ

Non credis mihi‘? crede Polioni

Fratri, qui tua furta vel talento

Mutari velit: est enim leporum

Disertus 'puer ac facetiarum.

Quare aut hendecasyllabos trecentos 10
Expecta aut mihi linteum remitte ,

Quod me non movet aestimatione,

 

0 Verumst mnemosynum mei sodalis

Nam sudaria Saetaba ex Hibereis

Miserunt mihi muneri Fabullus 15
Et Veranius: haec amem necessest

Vt Veraniolum meum et Fabullum.

 

