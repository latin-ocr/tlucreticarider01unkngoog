1 17

595 quid nequeat, finita potestas denique cuiq'fie
quanam sit ratione atque alte terminus haerens,
nec totiens ossent generatim saecla referre
naturam mor s vi ctum motusque parentum. θ

Tum porro quod iam est extremum quodque cacumen

600 corporis ullius , quod nostri cernere sensus
iam nequeunt, id ‚ nimirum, sine partibus extat
et minima constat natura , neo fuit umquam
per se secretum neque posthac esse valebit,
alterius quoniamst ipsum pars ‚ primaque et una

¹ 605 inde aliae atque aliae similes ex-ordine partes
agmine condenso naturam corporis explent;
quae quoniam per se nequeunt constare , necessest
haerere unde queant nulla ratione revelli.
sunt igitur solida primordia simplicitate ‚

610 quae minimis stipata cohaerent partibus arte ,
non ex ullorum conventu conciliata ,
sed magis aeterna pollentia simplicitate ‚
unde neque avelli quicquam neque deminui iam
concedit natura reserva'ns semina rebus.

615 praeterea nisi erit minimum ‚ parvissima quaeque
corpora constabunt ex partibus infinitis ;
quippe ubi dimidiae partis pars semper habebit
dimidiam partem , nec res praefiniet ulla.
ergo rerum inter summam minimamque quid escit?

620 nil erit ut distet: nam quamvis funditus omnis
summa sit infinita , tamen , parvissima quae sunt,
ex infinitis constabunt partibus aeque.
quod quoniam ratio reclamat vera negatque
credere posse animum ‚ victus fateare necessest

625 esse ea quae nullis iam praedita partibus extent
et minima constent natura. quae quoniam sunt,
illa quoque esse tibi solida atque aeterna fatendum.
denique ni minimas in partis cuncta resolvi
cogere consuesset rerum natura creatrix,

630 iam nil ex illis eadem reparare valeret
propterea quia ‚ quae multis sunt partibus aucta,
nos„ possunt ea quae debet genitalis habere

Lucas-mm. 2

