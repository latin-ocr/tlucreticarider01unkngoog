vl 185

multa meant inimica per auris ‚ multa per ipsas

insinuant naris infesta atque aspera adactu ‚

nec sunt multa parum tactu vitanda neque autem
780 aspectu fugienda saporeque tristia quae sint.

Deinde videre licet quam multae sint homini res

acriter infestae sensu spurcaeque gravesque;

arboribus primum certis gravis umbra tributa

usque adeo ‚ capitis faciant ut saepe dolores ‚

785 siquis eas supter iacuit prostratus in herbis.
est etiam magnis Heliconis montibus arbos
floris odore hominem taetro consueta necare.
scilicet , haec ideo terris ex omnia surgunt
multa modis multis multarum semina rerum ,

790 quod permixta gerit tellus discretaque tradit.
nocturnumque recens extinctum lumen ubi acri
nidore offendit nares ‚ consopit ibidem
concidere et spumas qui morbo mittere suevit.
castoreoque gravi mulier sopita recumbit,

795 et manibus nitidum teneris opus effluit ei,
tempore eo si odoratast quo menstrua solvit.
multaque praeterea languentia membra per artus
solvunt atque animam labefactant sedibus intus.
denique si calidis etiam cunctare lavabris

800 plenior et laveris , solio ferventis aquai
quam facile in medio fit uti des saepe ruinas!
carbonumque gravis vis atque odor insinuatur
quam facile in cerebrum , nisi aquam praecepimus ante!
at cum membra domus percepit fervidior vis ‚

805 tum lit odor viri plagae mactabilis instar.
nonne vides etiam terra quoque sulpur in ipsa
gignier et taetro concrescere odore bitumen;
denique ubi argenti venas aurique secuntur ‚
terrai penitus scrutantes abdita ferro ‚

810 qualis expiret Scaptensula subter odores?
quidve mali fit ut exhalent aurata metalla!
quas hominum reddunt facies qualisque colores ἔ
nonne vides audisve perire intempore parvo
quam soleant, et quam vitai copia desit,

