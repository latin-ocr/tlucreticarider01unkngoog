82 · - 111

Denique cur acris violentia triste leonum

740 seminium sequitur, volpes dolus ‚ et fuga cervos,
[a patribus datur et patrius pavor incitat artus]
et iam cetera de genere hoc cur omnia membris
ex ineunte aevo generascunt ingenioque ‚
si non ‚ certa suo quia semine seminioque

745 vis animi pariter crescit cum corpore toto ⁸?
quod si inmortalis foret et mutare soleret
corpora, permixtis animantes moribus essent,
effugeret canis Hyrcano de semine saepe
cornigeri incursum cervi , tremeretque per auras

750 aeris accipiter fugiens veniente columba ‚
desiperent homines ‚ saperent fera saecla ferarum.
illud enim falsa fertur ratione ‚ quod aiunt
inmortalem animam mutato corpore flecti:
quod mutatur enim dissolvitur ‚ interit ergo.

755 traiciuntur enim partes atque ordine migrant:
quare dissolui quoque debent posse per artus ,
denique ut intereant una cum corpore cunctae.
sin animas hominum dicent in corpora semper
ire humana, tamen quaeram cur e sapienti

760 stulta queat fieri, nec prudens sit puer ullus ⁶?

[si non certa suo quia semine seminioque
nectam doctus equae pullus quam fortis equi vis}
scilicet, in tenero tenerascere corpore mentem
confugient. quod si iam tit ‚ fateare necessest

765 mortalem esse animam ‚ quoniam mutata per artus
tanto opere amittit vitam sensumque priorem.
quove modo poterit pariter cum corpore quoque
confirmata cupitum aetatis tangere florem
vis animi ‚ nisi erit consors in origine prima?

770 quidve foras sibi vult membris exire senectis?
an metuit conclusa manere in corpore putri ,
et domus aetatis spatio ne fessa vetusto
obruat? at non sunt immortali ulla pericla.

Denique conubia ad Veneris partusque ferarum

775 esse animas praesto deridiculum esse videtur,

expectare immortalis mortalia membra

