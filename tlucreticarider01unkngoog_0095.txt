111

multorum exitio perdocti quod sumus ante.
denique cur, hominem cum vini vis penetravit

475 acris etin venas discessit diditus ardor,
consequitur gravitas membrorum , praepediuntur
crura vacillanti, tardescit lingua, madet mens, -
nant oculi, clamor singnltus iurgia gliscunt,
et iam cetera de genere hoc quaecumque secuntur,

480 cur ea sunt, nisi quod vemens violentia vini
conturbare animam consuevit corpore in ipso?
at quaecumque queunt conturbari inque pediri ‚
significant , paulo si durior insinuarit
causa ‚ fore ut pereant aevo privata futuro.

485 quin etiam subito vi morbi saepe coactus
ante oculos aliquis nostros , ut fulminis ictu ,
concidit et spumas agit, ingemit et tremit artus ,
desipit, extentat nervos , torquetur ‚ anhelat
inconstanter ‚ etjn iactando membra fatigat.

490 nimirum , quia vis morbi distracta per artus
turbat, agens animam spumat, quasi in aequore salso
ventorum validis fervescunt viribus undae.
exprimitur porro gemitus , quia membra dolore
adficiuntur ‚ et omnino quod semina vocis

495 eiciuntur et ore foras glomerata feruntur
qua quasi consuerunt et sunt munita viai.
desipientia fit, quia vis animi atque animai
conturbatur et, ut docui, divisa seorsum
disiectatur eodem illo distracta veneno.

500 inde ubi iam morbi reflexit causa ‚ reditque
in latebras acer corrupti corporis umor,
tum quasi vaccillans primum consurgit et omnis
paulatim redit in sensus animamque receptat.
haec igitur tantis ubi morbis corpore in ipso

505 iactentur miserisque modis distracta laborent ‚
cur eadem credis sine corpore in aere aperto ’
cum validis ventis aetatem degere posse?
et quoniam mentem sanari , corpus ut aegrum ,
cernimus et flecti medicina posse videmus ‚

510 id quoque praesagit mortalem vivere mentem.

75

