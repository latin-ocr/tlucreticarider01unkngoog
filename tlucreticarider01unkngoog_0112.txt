92 lv

· ut puerorum aetas inprovida ludificetur
15 labrorum tenus , interea perpotet amarum
absinthi laticem, deceptaque non capiatur,
sed potius tali pacto recreata valescat,
sic ego nunc , quoniam haec ratio plerumque videtur
tristior esse quibus non est tractata, retroque
20 volgus abhorret ab hac , volui tibi suaviloquenti
carmine Pierio rationem exponere nostram
et quasi musaeo dulci contingere melle;
si tibi forte animum tali ratione tenere
versibus in nostris possem, dum percipis omnem
25 naturam rerum ac persentis utilitatem. Η
’ Atque animi quoniam docui natura quid esset . ·
et quibus e rebus cum corpore compta vigeret
quove modo distracta rediret in ordia prima ‚
nunc agere incipiam tihi ‚ quod vementer ad has res
30 attinet, esse ea quae rerum simulacra vocamus3
quae, quasi membranae sumffio de corpore rerum
dereptae3 volitant ultroque citroque per auras,
atque eadem nobis vigilantibus obvia mentes
terrificant atque in somnis ‚ cum saepe figuras
35 contuimur miras simulacraque luce carentum,
quae nos horrifice languentis saepe sopore
excierunt; ne forte animas Acherunte reamur
effugere aut umbras inter vivos volitare ‚
neve aliquid nostri post mortem posse relinqui,
40 cum corpus simulatque animi natura perempta
in sua discessum dederint primordia cuique.
Dico igitur rerum effigias tenuisque figuras
mittier ab rebus ‚ summo de corpore rerum ,
quae quasi membranae vel cortex nominitandast ,
45 quod speciem ac formam similem gerit eius image,
cuiuscumque cluet de corpore fusa vagari.
id licet hinc quamvis hebeti cognoscere corde.
[sed quoniam docui cunctarum exordia rerum
qualia sint et quam variis distantia formis
50 sponte sua volitent alterno percita motu
quoque modo possit res ex his quaeque creari]

