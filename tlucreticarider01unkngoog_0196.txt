172 ’ vl

perscindit subito nubem , ferturque coruscis
omnia luminibus lustrans loca percitus ardor.
285 quem gravis insequitur sonitus , displosa repente
occidere ut caeli videantur templa superne.
inde tremor terras graviter pertemptat, et altum
murmura percurrunt caelum: nam tota fere tum
tempestas concussa tremit fremitusque moventur.
290 quo de concussu sequitur gravis imber et uber,
omnis uti videatur in imbrem vertier aether
atque ita praecipitans ad diluviem revocari:
tantus discidio nubis ventique procella
mittitur, ardenti sonitus cum provolat ictu.
295 est etiam cum vis extrinsecus incita venti
incidit in calidam maturo fulmine nubem;
quam cum perscidit, extemplo cadit igneus ille
vertex , quem patrio vocitamus nomine fulmen.
hoc fit idem in partis alias , quocumque tulit viS.
300 fit quoque ut interdum venti vis missa sine igni
igniscat tamen in spatio longoque meatu ‚
cum venit amittens in cursu corpora quaedam
grandia , quae nequeunt pariter penetrare per auras ,
atque alia ex ipso conradens aere portat
305 parvola, quae faciunt ignem commixta volando;
non alia longe ratione ac plumbea saepe
fervida fit glans m cursu , cum multa rigoris
corpora dimittens ignem concepit in auris.
fit quoque ut ipsius plagae vis excitet ignem ,
310 frigida cum venti pepulit vis missa sine igni,
nimirum , quia , cum vementi perculit ictu ,
confluere ex ipso possunt elementa vaporis ‚
et simul ex illa quae tum res excipit ictum, ·
ut ,lapidem ferro cum caedimus, evolat ignis ,
315 nec ,quod frigida vis ferrist, hoc setius illi
semina concurrunt calidi fulgoris ad ictum -
sic igitur quoque res accendi fulmine debet,
opportuna fuit si forte et idonea flammis.
nec temere omnino plane vis frigida venti
320 esse potest, ea quae tauta vi missa supernest ,

 

 

