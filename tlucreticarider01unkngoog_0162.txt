140 V

ex ineunte aevo coniunctam atque uniter aptam

, partibus aeriis mundi , quibus insita vivit.
propterea non est oneri neque deprimit auras:

540 ut sua cuique homini nullo sunt pondere membra ‚
nec caput est oneri collo , nec denique totum
corporis in pedihus pondus sentimus inesse:
at quaecumque foris veniunt inpostaque nobis
pondera sunt laedunt, permulto saepe minora.

545 usque adeo magni refert quid quaeque aveat res.
sicigitur tellus non est aliena repente
allata atque auris aliunde obiecta alienis ,
sed pariter prima concepta ab origine mundi
certaque pars eius , quasi nobis membra ‚ videntur.

550 praeterea grandi tonitru concussa repente
terra supra quae se sunt concutit omnia motu3
quod facere haut ulla posset ratione , nisi esset
partibus aeriis mundi caeloque revincta:
nam communibus inter se radicibus haerent

555 ex ineunte aevo coniuncta atque uniter apta.
nonne vides etiam quam magno pondere nobis
sustineat corpus tenuissima vis animai
propterea quia tum coniuncta atque uniter apta est?
denique iam saltu pernici tollere corpus

560 quid potis est nisi vis animi, quae membra gubernat?
iamne vides quantum tenuis natura valere
possit, ubi est coniuncta gravi cum co ore ‚ ut aer
coniunctus terris et nobis est animi vis

Nec nimio solis maior rota nec minor ardor

565 esse potest, nostris quam sensibus esse videtur.
nam quibus e spatiis cumque ignes lumina possunt
adicere et calidum membris adffare vaporem ,
nil illa his intervallis de corpore libant
flammarum , nil ad speciem est contractior ignis.

570 proinde , calor quoniam solis lumenque profusum
perveniunt nostros ad sensus et loca mulcent,
forma quoque binc solis debet filumque videri,
nil adeo ut possis plus aut minus addere , vere.
lunaque sive notho fertur loca lumine lustrans ‚

 

 

