 

 

v .

id licet hinc quamvis hebeti cognoscere corde.
880 principio circum tribus actis impiger annis

floret equus , puer haut quaquam: nam saepe etiam nunc

ubera mammarum in somnis lactantia quaeret:
post ubi equum validae vires aetate senecta
membraque deficiunt fugienti languida vita ,

885 tum demum pueris aevo florente iuventas
occipit et molli vestit lanugine malas;
ne forte ex homine et veterino semine equorum
confieri credas Centauros posse neque esse ,
aut rabidis canibus succinctas semimarinis

890 corporibus Scyllas , et cetera de genere horum ,
inter se quorum discordia membra videmus ;
quae neque florescunt pariter nec robora sumunt
corporibus neque proiciunt aetate senecta ‚

‚nec simili Venere ardescunt nec moribus unis

895 conveniunt, neque sunt eadem iucunda per artus.

quippe videre licet pinguescere saepe cicuta
barbigeras pecudes, homiui quae est acre venenum.
denique flamma quidem cum corpora fulva leonum
tam soleat torrere atque urere quam genus omne
900 visceris in terris quodcumque et sanguinis extet,
qui fieri potuit , triplici cum corpore ut una ,
prima leo , postrema draco ‚ media ipsa , Chimaera
ore foras acrem flaret de corpore flammam ’ἶ
quare etiam tellure nova caeloque recenti
905 talia qui fingit potuisse animalia gigni,
, nixus in hoc uno novitatis nomine inani,
multa licet simili ratione effutiat ore ,g
aurea tum dicat per terras flumina vulgo
fluxisse , et gemmis florere arbusta suesse ‚
910 aut hominem tanto membrorum esse impete natum ‚
‚trans maria alta pedum nisus ut ponere posset
et manibus totum circum se vertere caelum.
nam quod multa fuere in terris semina rerum
tempore quo 'primum tellus animalia fudit ,
915 nil tamen est signi mixtas potuisse creari
inter se pecudes compactaque membra animantum,

149

