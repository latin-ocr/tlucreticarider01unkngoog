66 111

atque animae quasi pars hominis ‚ redde harmoniai

nomen, ad organicos alto delatum Heliconi;

sive allunde 1psi porro traxere et inillam

transtulerunt, proprio quae tum res nomine egebat.
135 quidquid id est, habeant: tu cetera percipe dicta. .

Nunc animum atque animam dico coniuncta teneri
inter se atque unam naturam conficere ex se ‚
sed caput esse quasi et dominari in corpore toto
consilium ‚ quod nos animum mentemque vocamus.

140 idque situm media regione in pectoris haeret.
hic exultat enim pavor ac metus ‚ haec loca circum
laetitiae mulcent: hic ergo mens animusquest.
cetera pars animae per totum ‘dissita corpus
paret et ad numen mentis momenque movetur.

145 idque sibi solum per se sapit: id sihi gaudet,
cum neque res animam neque corpus commovet una.
et quasi, cum caput aut oculus temptante dolore
laeditur ιιι nobis , non omni concruciamur
corpore, sic animus nonnumquam laeditur ipse

150 laetitiaque vig-et, cum cetera pars animai
per membra atque artus nulla novitate cietur:
verum ubi vementi magis est commota metu mens,
consentire animam totam per membra videmus ,
sudoresque ita palloremque existere totp

’ 155 corpore et infringi linguam vocemque aboriri,
caligare oculos ‚ sonere auris ‚ succidere artus ,
denique concidere ex animi terrore videmus
saepe homines; facile ut quivis hinc noscere possit
esse animam cum animo coniunctam ‚quae cum animi vi

160 percussam, exim corpus propellit et icit.

Haec eadem ratio naturam animi atque animai
corpoream docet esse: ubi enim propellere membra,
corripere ex somno corpus ‚ mutareque vultum
atque hominem totum regere ac versare videtur,

165 quorum nil fieri sine tactu posse videmus ‚
nec tactum porro sine corpore ‚ nonne fatendumst
corporea natura animum constare animamque ’ἶ
praeterea pariter fungi cum corpore et una

