78 111

dispertitam animae naturam exisse per artus,
et prius esse sibi distractam corpore inipso ,
quam prolapsa foras enaret in aeris auras.
590 quin etiam finis dum vitae vertitur intra ‚
saepe aliqua tamen e causa labefacta videtur
ire anima ac toto solui de corpore velle ,
et quasi supremo languescere tempore voltus ,
molliaque exsangui cadere horrore omnia membra.
595 quod genus est, animo male factum cum perhibetur
aut animam liquisse: nbi iam trepidatur et omnes
extremum cupiunt vitae reprehendere vinclum:
conquassatur enim tum mens animaeque potestas
omnis, et haec ipso cum corpore conlabeflunt;
600 ut gravior paulo possit dissolvere causa.
quid dubitas tandem quin extra prodita corpus
inbecilla foras ‚ in aperto , tegmine dempto,
non modo non omnem possit durare per aevom ‚
sed minimum quodvis nequeat consistere tempus?
605 nec sibi enim quisquam moriens sentire videtur
ire foras animam incolumem de corpore toto ‚
nec prius ad iugulum et supera succedere fauces ,
verum deficere in certa regione locatam;
ut sensus alios in parti quemque sua scit
610 dissolui. quod si inmortalis nostra foret mens ,
non tam se moriens dissolvi conquereretur,
sed magis ire foras vestemque relinquere , ut anguis. ἵ
Denique cur animi numquam mens consiliumque
gignitur incapite aut pedibus manibusve , sed unis Ι
615 sedibus et certis regionibu’ pectoris haeret,
si non certa loca ad nascendum reddita cuique ,
sunt, et uhi quicquid possit durare creatum
atque ita multimodis partitis artubus esse ‚
membrorum ut numquam existat praeposterus ordo?
620 usque adeo sequitur res rem, neque flamma creari
fluminibus solitast neque in igni gignier algor.
Praeterea si inmortalis natura animaist
et sentire potest secreta a corpore nostro ,
quinque , ut opinor, eam faciundum est sensibus auctam.

 

 

