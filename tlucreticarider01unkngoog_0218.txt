194, ’vr

Atthide temptantur gressus , oculique in Achaeis
1115 linibus. inde aliis alius locus est inimicus

partibus ac membris: varius concinnat id aer.

proinde ubi se caelum quod nohis forte alienum

commovet atque aer inimicus serpere coepit,

ut nebula ac nubes paulatim repit ct omne

1120 qua graditur conturbat et immutare coactat ‚
fit quoque ut , in nostrum cum venit denique caelum ,
corrumpat reddatque sui simile atque alienum.

haec igitur subito clades nova pestilitasque
aut in aquas cadit aut fruges persidit in ipsas

1125 aut alios hominum pastus pecudumque cibatus ‚
aut etiam suspensa manet vis aere in ipso ‚
ct ‚ cum spirantes mixtas hinc ducimus auras ,
illa quoque in corpus pariter sorbere necessest
consimili ratione venit bubus quoque saepe

1130 pestilitas et iam pigris balantibus aegror.
nec refert utrum nos in loca deveniamus ,
nobis adversa et caeli mutemus amictum ‚
an caelum nobis ultro natura alienum
deferat aut aliquid quo non consuevimus uti ,

1135sqfl0d nos adventu possit temptare recenti.

Haec ratio quondam morborum et morti' fera
finibus in Cecropis funestos reddidit agros
vastavitque vias , exhausit civibus urbem.
nam penitus veniens Aegypti finibu‘ morbus ‚

1140 aera permensus multum camposque natantis ,
incubuit tandem populo Pandionis omni.
inde catervatim morbo mortique dabantur.
principio caput incensum fervore gerebant
et duplicis oculos suffusa lucc rubentes,

1145 sudabant etiam fauces intrinsecus atrae
sanguine , et ulceribus vocis via saepta coibat,
atque animi interpres manahat lingua cruore ‚
debilitata malis ‚ motu gravis , aspera tactu.
inde ubi per fauces pectus complerat et ipsum

1150 morbida visin cor maestum confluxerat aegris ,
omnia tum vero vitai claustra lababant.

 

 

